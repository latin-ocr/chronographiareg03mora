1402] CHRONOGRAPHIA REGUM FRANCORUM. 201

intrare, hostiliterque peragrari hucusque permisisse,
ut ipsum facilius includeret et ad libitum sui vindic—
tam sumeret de eodem; habebatque duos elephantes
tantum qui sicut alii de parte adversa turres gestabant
cum jaculatoribus superpositis.

Cumque ad bellandum accederent utriusque partis
acies, capitaneus prime aciei Turcorum pre timore
multitudinis quam aspexit, fugam mox arripuit cum
omnibus qui secum erant, et licet ut reverteretur ad
prelium Baizacus sibi injungeret, non tamen fugam
cum ceteris dimisit, ejus renuendo parere mandatis.
Tunc ergo jussu Baizaci subsequens acies sua accessit
ad preliandum, que ab adversariis devicta est et in ea
quasi XV milia hominum trucidati. Quo facto accessit
acies iija et eciam ut prior devicta est.

Deinde quarta et ultima acies cujus idem Baizacus
erat rector et caput, accessit ad bellandum. Porro Bai-
zacus videns suos prevalere inimicos, fugam petiit;
sed fugere non valens propter inimicos circumdantes
eum, captus est. xxviij³ die ejusdem mensis. Illa vero
die, secundum estimationem, occubuerunt fere XL milia
hominum. Multi plures tamen ex Turcis mortui sunt
quam ex aliis. Duo quoque filii Baisaci illa nocte inher-
mes fugerunt et evaserunt.

Misit autem Temurlanus homines armorum ad Bur-
sam, Baizacbi principalem Turquie civitatem, a preno-
minata villa de Engure ad occasum, scilicet versus
Brachium Sancti Georgii tribus dietis distantem; quam
obtinenteS‚ castellum ejus, propter nimiam sui forti-
tudinem ac bonos et fideles deffensores qui intus erant,
habere nequiverunt.

Denique Temurlanus in propria venit ante eumdem

