c308 GHRONOGRAPHIA REGUM FRANCORUM.

Cum autem Temurlanus ambaxiatores prefatos ad se
venire conspiceret, protinus jactavit se super lectum
suum, fingens se esse graviter infirmum, qui valde
metuebat potestatem dicti imperatoris, cogitans qua-
liter ipsum posset decipere. Postquam vero ad hoc
animum vertisset, jussit sibi afferri sanguinem apri
recentem et illum sanguinem potavit habunde; quo
hausto, confestim jussit coram se venire predictos
ambaxiatoreS, ut dicerent quidquid vellent ε et mox ut
cubiculum ejus intraverunt, fecit sibi afferri pelvim
valde velociter, in quo, ipsis videntibus, sanguinem
apri quem biberat evomuit, unde perfecte crediderunt
quod esset proprius sanguis ipsius. Ex qua rex vide-
batur eis quod irremediabiliter in momento erat mori-
turus. Tunc dictum fuit eisdem ambaxiatoribus quod
recederent, ex quo videbant Temurlanum infallibiliter
atque indilate esse decessurum.

Quod ut comperit imperator, gaudio magno reple-
tus, remisit exercitus suos quilibet ad propria et ipse
cum uxoribus suis et liberis abiit spaciatum. Postquam
vero ambaxiatores jamdicti a Temurlano recesserunt,
ipse a stratu suo se erigens, cum tota gente sua perse-
cutus est imperatorem nichil tale premeditantem‚ quem
cum parva societate, ut dictum est, invenit et elevato
ense, ipsum percussit et occidit. Deinde unam de uxo-
ribus que de ejusdem imperatoris genere erat, in conju-
gio accepit et filias ejus dedit filiis suis in uxores.
Filios quoque imperatoris morti tradidit, excepto uno
nuncupato Soltamacuch, quem secum retinuit, sub
cujus nomine ipse Temurlanus regnat et dominatur. Sic
itaque in manu sua accepit totius Tartarie totum impe-
rium.

