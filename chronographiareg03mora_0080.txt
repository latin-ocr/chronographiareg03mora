18 CHRONOGRAPHIA REGUM FRANCORUM. [1382

Est autem in illa patria consuetudo talis quod si
unus homo armorum extraneus capiatur ab alio homine
armorum extraneo, postquam detentus est per tres
dies, amittit arma sua et equos curn aliis rebus suis;
deinde quittus sine alia redemptione liber recedit. Si
autem quis capiatur ab illis de patria, vix potest evadere
de manibus eorum. Hujus enim causa, illi qui erant in
domo Cartusiensium reddiderunt se hominibus armo-
rum qui erant in numero quingenti, et non Neapolita-
nis qui eos obsidebant¹.

Post prefatam victoriam, Karolus de Pace fecit pro-
clamari per quadrivia Neapolis quatinus omnes qui
contra se fuerant de parte regine Johanne‚ infra certam
diem exirent de regno, sub pena suspendii, ac eis pro
suo recessu concederet panem bis coctum et vinum
cum navibus et salvo conductu suo, quousque essent
apud Pisam.

Postea, quasi per unum mensem, Karolus cui ex
officio senatorie‚ quod consensu tamen Romanorum
Urbanus sibi dederat, prefata Johanna regina ab ipso
Urbano propter Clementem ejus adversarium repro-
bata, regnum ejusdem Sicilie scilicet et Jherusalem
donavit, et ipsum in regem Rome coronavit, idem in
Neapoli sumpto diademate regio, fecit unum magnum
festum, conviviis et hastiludiis, quod duravit per tres
dies. Et affuerunt ibi omnes duces, comites et prelati
ac nobiles totius regni, qui omnes ei homagium fece-
runt3 dedit quoque omnibus astantibus principibus et
eorum singulis ordinem suum, videlicet unam navi-

1. α Carolus eos, qui cum Oddone militaverant dimisit ea lege,
« ne per annum insequentem quoquo modo sibi adversarentur »
(Annales Bonincontrii, ap. Muratori, t. XXI, col. 41).

