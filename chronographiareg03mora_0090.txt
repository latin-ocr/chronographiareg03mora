28 CHRONOGRAPHIA REGUM FRANGORUM. [1382

repararet et reponeret Parisius et ubique per regnum
suum omnes consuetudines et libertates quibus utebatur
tempore Sancti Ludovici et Philippi Pulcri, quittando
imperpetuum omnes exactiones, auxilia, taillias et
impositiones quascumque et quod perpetuo remitteret
omnes occisiones et excessus predictos. Ex hoc enim
tradidit litteras Parieiensibus (sic) et Rothomagensibus
ac aliis reliquarum civitatum qui eas petierunt.

Porro domino Johanni de Floriaco, qui in nemore
Vicenarum remanserat ut haberet litteras pro Pari-
siensibus, tradite sunt littere, non per modum carte
perpetue, cujus sigillum de cera viridi et filis cericis
apendi solet, ymo erant sigillate sigillo cere crocee in
cauda pergameni pendenti3 in quibus continebatur
quod rex cum ejus consilio et quibusdam de parentela
sua, protunc remittebat impositiones fieri solitas.

Que littere Parisius allate, cum lecte essent presen-
tibus civibus ejusdem civitatis, ipsi cives male con-
tenti sunt, dicentes quod per malleos et communiam
civitatis Parisius deffenderent libertates civitatis sue
ac totius regni FrancieÍ¾ et quod, considerata sui mul-
titudine, non paterentur quemcumque puniri, dicentes
ultra se non curari de litteris dimissionis imposi-
tionum, quas rex dimitebat quia aliud facere non pote-
rat et quod malent habere litteras remissionis dicto-
rum excessuum eis refutatas. His racionibus miserunt
iterum ad regem et ad ducem Burgundie qui tunc
eum regebat, qui dux Burgundie et consilium regis
de die in diem differentes, non reddebant eis finale
responsum. Tunc enim tulerunt bona et thesauros quos
Parisius habebant.

Dicebatur enim tunc quod rex muniebat castellum

