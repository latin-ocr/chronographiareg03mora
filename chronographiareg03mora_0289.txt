1403] GHRONOGRAPHIA REGUM FRANCORUM. 227

Anglicana classe interceptus cum omnibus de suo
navigio in mari occisus atque extinctus est1. Hujus
namque occasione, primo anno Henrici‚ regis Anglie,
rupte fuerant treuge xxxa annorum que inite erant tam
per terram quam per mare inter duos reges, tem-
pore quo matrimonium contractum est inter Elizabeth,
filiam regis Francie et Richardum, condam regem
Anglie.

Hic nempe Wibertus, cum nollet facere homagium
Henrrico, regi Anglorum‚ et eadem causa post paulu-
lum domus ejus destructa esset ab Anglicis de Kalesio
et Guinesio ac aliis locis convicinis eidem regi subjec-
tis, super hoc indignatus, ascitis piraticis marinariis et
quibusdam aliis hominibus armorum sibi allocatis de
littore Boloniensium et Pontivencium‚ primo diffidato
prefato rege Henrrico et aptatis paronibus, ut damp-
num ruine domus sue super Anglicos recuperaret et
ut piratice eis plurima nocumenta faceret, mare
ingressus est. Contra quem Henrricus rex et ipse
classem instrui precepit et sic guerra per mare incepit.

Eodem anno quedam discentio oritur inter Henrri-
cum, regem Anglorum et illos de Persiaco de quibus
supra facta est mencio. Henrricus rex contra illos bel-
lum instaurat et ex adverso illi, non cum minori pro-
cinctu, dispositis quatervis non muliebriter gradiuntur.
Ut ergo congressum inceperunt, prevaluerunt illi et
cedem acerrimam ex hostibus prime aciei regis
faciunt; unde secunda acies regis stupefacta, non est

1. D‘apres le Religieux de Saint-Denys (t. III, p. 54), Gilbert
de Fretin, dont ce chroniqueur ou ses editeurs estropient le
nom, aurait peri, non pas tue dans un combat, mais jete contre
un rocher par le vent apres une rencontre.

