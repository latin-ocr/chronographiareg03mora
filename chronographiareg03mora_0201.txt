1397] CHRONOGRAPHIA REGUM FRANCORUM. 139

transire festinantes infra voraginem fluctus periclitati
sunt. Christianos ergo diffugientes Turci infestant,
infestatos vero partim in undis, partim super rippam
prosternunt et nunc hac, nunc illac, dispersis eorum
aciebus discurrendo, dupplicem necem eis ingestam
esse letantur.

Quidam vero castra Christianorum pervagantes,
quotquot nostrorum occurrebant gladiis occiderunt,
ab eisdem ablatis diviciis quibuscunque. Nec mirum
ergo si Franci victi sunt quoniam paucos habebant
secum ad preliandum contra Sarracenos qui erant
numero centum milia estimati : in toto enim non
erant, tam de Flamingis Anglicisque quam aliis qui
cum eis erant, plus quam viij-*¹ bachinetorum, et eciam
Deus non erat cum eis. Hoc bellum accidit mense
septembri die sancti Firmini episcopi et martiris1.

Die vero sequenti, Baizacus ab ira furoris ejus nun—
dum mitigatUS, in tentorio suo sedens pro tribunali,
mandavit coram se omnes Christianos qui capti fue-
rant in prelio; qui cum nudi adducti fuissent coram
eo, statim a satellitibus ejus ibidem, ante vel satis
prope dictum tentorium suum, amara morte necati
sunt : satellites enim Turci de gladiis suis super eos-
dem Christianos jussu ejus simul funibus alligatos
percuciebant unum in capite, alium in collo, alterum
in scapulis et sic omnes ululantes et Christum Filium
Dei voce magna reclamantes, crudeliter martirizati
sunt.

Nec ab hoc mortis genere exempti sunt aliqui
quantumcumque nobiles, preter comitem Nivernen-

1. 25 septembre 1397.

