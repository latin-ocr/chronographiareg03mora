216 CHRONOGRAPHIA REGUM FRANCORUM.

usque ad centum mille, que causa brevitatis non expri-
muntur hic.

Fide Sarracenus est iste Temurlanus et dure pugnit
ac castigat illos qui non tenent regulam Sarracenorum‚
et maxime acriter corrigit Christianos propter pecca-
tum sodomie quod mirabiliter odit super omnia alia
peccata. Habuit namque maximam indignationem con-
tra ipsos et eos odio habuit nimis3 sed modo propter
aliquas rationes quas audivit a fratre Johanne, archie-
piscopo Soltanie‚ et fratre Francisco‚ ordinis Predica-
torum, fidei Christiane honorem et confirmationem
tangentes, satis est a sui malicia et falsitate mutatus et
libenter videt Christianos et eis gratiam imparciendo‚
nullam violenciam facit quantum ad fidem Chris-
tianam et specialiter Francis, scilicet Latinis ε sic enim
large sumpto vocabulo vocat sicut faciunt Turci et
omnes alie transmarine nationes omnes Latinos. Qui-
bus concessit in sua patria liberaliter esse et per-
mittit quod in eadem ipsi possint uti sua fide, quod
habeant ecclesias et faciant divinum servicium sicut
facerent in Christianitate‚ et maxime mercatoribus.
Sua devocione ipse quinquies Deum orat et breviter, in
quocumque loco sit, faciendo omnes cerimonias quas
faciunt Sarraceni3 sed super omnes nationes perfecte
odit Judeos.

Aliquociens fingit se vidisse vel audisse aliquas
visiones angelorum et dicit quod nunquam fecit nec
facit seu facere voluit qualemcumque rem, nisi de spe-
ciali mandato· Dei. Et dixit quod quadam vice vidit
scalam de terra in celum erectam et angelum qui voca-
vit eum dicens : « Erige te et ascende scalam hanc; »
et mox cum ipse usque ad quadragesimum gradum

